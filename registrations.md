# E-mai domain-hez kötött előfizetés regisztráció aktiválása a NetAcademia oldalon
A Domain-hez kötött előfizetés azt jelenti, hogy ilyen esetben a regisztráció aktiválása csak a megadott domain-hez tartozó e-mail címmel végezhető el. Tegyük fel, hogy a kérdéses e-mail domain a **@rogzitett.hu.**

## Regisztráció
A rögzített domain-t a regisztráció rögzítése oldalon lehet megadni. Ilyen fajta előfizetés regisztrációt a NetAcademia adminisztrátora végez a következő oldalon:

![Előfizetés megrendelése - rögzítés](/img/01 - Elofizetes megrendelese.png)

Ha szeretnénk az e-mail domain-t rögzíteni, akkor ezen az oldalon a nyíllal kijelölt mezőt be kell pipálni. Ha ezt bepipáljuk, akkor a kiadott előfizetés *rögzített domain neve* az értesítési e-mail címben megadott domain lesz. Vagyis, csak az értesítési e-mail címben szereplő e-mail domain-hez tartozó e-mail címmel lehet aktiválni majd:

![Előfizetés megrendelése - email domain](/img/01 - Elofizetes megrendelese - b.png)
Esetünkben a értesítési email cím lehet például a **hr@rogzitett.hu**.

## E-mail a regsztráció aktiválásához
A licensz sikeres rögzítését követően az értesítési email címre egy aktiválási levelet küldünk. Ebben a levélben rögzített domain esetében kiegészül egy bekezdéssel:

![Előfizetés megrendelése - email domain](/img/02 - Elofizetes aktivalo level.png)

## Aktiválás
A kapott levélben szereplő linkre kattintással aktiválhatjuk az előfizetést annyi személyre, ahány személyre a licensz szól. A következő esetek lehetségesek:

### Aktiválás új regisztrációhoz<a name="aktivalasuj"></a>
Az aktiváló személynek nincs regisztrációja a netacademia.hu oldalon. Ebben az esetben megjelenő képernyőn a jobb oldali oszlopot kell használni.
![Előfizetés aktiválása - nincs bejelentkezett felhasználó](/img/11 - Elofizetes aktivalasa - nincs bejelentkezve - uj felhasznalo - hiba.png)
A felirat is figyelmeztet, hogy csak a rögzített e-mail domain-hez tartozó regisztrációt lehet rögzíteni ebben az esetben.

Ha valaki mégis megpróbálja a szabályt megkerülni, az oldal visszadobja a kérést ezzel a hibaüzenettel:
![Előfizetés aktiválása - nincs bejelentkezett felhasználó - hiba](/img/11 - Elofizetes aktivalasa - nincs bejelentkezve - uj felhasznalo - hiba.png)

Ha a megfelelő e-mail címmel aktiválunk, akkor a jutalmunk az elfogadott aktiválási oldal lesz:

![Előfizetés aktiválása - OK](/img/09 - Elofizetes aktivalasa - OK.png)


### Aktiválás meglévő regisztrációhoz<a name="aktivalasregi"></a>
Ebben az esetben a személy már rendelkezik regisztrációval a NetAcademia oldalon. E-mail domain-hez kötött licensz esetén ezt csak olyan regisztrációval lehet aktiválni, ami a megfelelő e-mail címhez tartozik. Tehát, ha a munkatársnak már van regisztrációja a netacademia.hu oldalon munkatars@gmail.com címmel, akkor ezt a regisztrációt NEM használhatja a licensz aktiválásához, hanem új regiztrációt kell készítenie, például **munkatars@rogzitett.hu** címmel.

Ehhez a következő képernyők állnak segítségünkre:

### Bejelentkezett felhasználó esete
Ha az aktiváló személy be van jelentkezve a netacademia oldalra, akkor két lehetőség adódik. Vagy megfelel a regisztrációja a rögzített e-mail domain-nek, vagy nem.

#### A bejelentkezett felhasználó nem alkalmas az aktiválásra
Ebben az esetben a baloldali oszlop jelzi, hogy a bejelentkezett felhasználó nem alkalmas a regisztrációra, például bejelentkezve a munkatars@gmail.com e-mail cím nevében vagyunk.
![Előfizetés aktiválása - bejelentkezve rossz címmel](/img/05 - Elofizetes aktivalasa - bejelentkezve rossz cimmel.png)

Két lehetőségünk van: az "Aktiválás másik létező felhasználóval" feliratú zöld gombbal egy másik létező felhasználó nevében léphetünk be a netacademia.hu oldalra. Amennyiben ez a felhasználó sem alkalmas az aktiválásra, visszatérünk ehhez a képernyőhöz.

A másik lehetőség, hogy regisztrálunk egy új felhasználót **munkatars@rogzitett.hu** e-mail címmel amit [Aktiválás új regisztrációhoz](#aktivalasuj) címmel már végignéztünk.

#### A bejelentkezett felhasználó alkalmas az aktiválásra
Két lehetőségünk van szintén.

Ebben az esetben a baloldali oszlopban egy kék gomb fogad, ami tartalmazza a létező és bejelentkezett felhasználó nevét és e-mail címét. 

![Előfizetés aktiválása - bejelentkezve jó címmel](/img/04 - Elofizetes aktivalasa - bejelentkezve jo cimmel.png)

Ha ezt megnyomjuk, akkor a bejelentkezett felhasználóhoz aktiváljuk az előfizetést.

![Előfizetés aktiválása - OK](/img/09 - Elofizetes aktivalasa - OK.png)

A másik lehetőség, hogy regisztrálunk egy új felhasználót **munkatars@rogzitett.hu** e-mail címmel amit [Aktiválás új regisztrációhoz](#aktivalasuj) címmel már végignéztünk.

### Ha nincs bejelentkezve a netacademia.hu oldalra aktiváláskor

Ebben az esetben hasonlóan az [Aktiválás új regisztrációhoz](#aktivalasuj) című fejezethez, a baloldali oszlopban csak egy zöld gomb jelzi, hogy ha akarjuk, az aktivációt meglévő felhasználóhoz is köthetjük. Ha erre kattintunk, akkor lehetőségünk lesz bejelentkezni a netacademia.hu oldalra, és aztán már a [Aktiválás meglévő regisztrációhoz](#aktivalasregi) fejezetben leírtak szerint tudjuk befejezni az aktiválást.